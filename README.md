# Рекурсія

Рекурсія – це спосіб визначення деякого поняття самого через себе. Класичним є приклад означення ідентифікатора, записаного формулами Наура-Бекуса:

<ідентифікатор>::=<буква>|<ідентифікатор><буква>|<ідентифікатор><цифра>.

Це означення складається з трьох альтернатив. Перша з них дає означення найпростішого ідентифікатора: ідентифікатора, що складається лише з однієї букви (літери латинського алфавіту). Дві інші альтернативи вказують, що «довгий» ідентифікатор – це «коротший» ідентифікатор, до якого дописано літеру або цифру.

Рекурсію в програмуванні використовують як потужний засіб побудови алгоритмів. Рекурсивний розв’язок задачі завжди містить дві частини. Перша задає «елементарний» розв’язок – розв’язок задачі з найпростішими вхідними даними чи задачі найменшого розміру. Друга частина рекурсивного розв’язку описує, як отримати розв’язок задачі більшого розміру за допомогою розв’язку задачі меншого розміру (чи кількох задач менших розмірів). Дуже часто постановки задач відразу містять у собі і рекурсивний розв’язок (наприклад, задача обчислення чисел Фібоначчі).

## Наведено алгоритми розв'язування таких задач

- Обчислення чисел Фібоначчі
- Задача про Ханойські вежі
- Алгоритм швидкого сортування
- Обхід двійкового дерева

Усі функції об'єднує головна програма

## Посібник
Повний текст посібника можна переглянути [тут](https://lnuittutor.github.io/)
